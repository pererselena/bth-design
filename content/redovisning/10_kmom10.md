---
---
Redovisning kmom10
=========================

## Uppdrag 1: Analys aktuell webbplatsdesign

Jag har valt att analysera tre försäkringsbolag, vad gäller om de följer aktuella trender och hur det påverkar den känsla man får när man besöker deras webbplats.
Jag har läst två artiklar som beskriver aktuella trender 2018 och har utifrån dessa artiklar valt följande trender som jag anser är intressanta: Polygonal Shapes and Geometric Layers, Tactile Design, Complex Desktop/Simple Mobile,  Simple Homepages, Drop shadows and depth, Big, bold typography.
Min slutsats i analysen är att dom alla har valt att följa många utav trenderna. De har även valt liknande spår, ingen har t.ex valt att fokusera på Drop shadows and depth utan istället hållt sig till Simple homepage med en platt design. Alla tre har även lyckats bibehålla en känsla av seriösthet när man besöker sidan. Det var även trevligt att notera att de alla har lagt mycket fokus på att få sidorna att fungera på en mobilenhet, däremot har de valt lite olika vägar hur man löst det. En sida har enbart gjort om sin layout medans de andra två har valt att dölja vissa delar utav sidan.

## Uppdrag 3: Webbplats

Jag har valt att implmentera en webbplats till kund 1. Jag valde även att använda min me/redovisa som en grund struktur för webbplatsen. Jag har återanvänt vissa less moduler men skrivet om dom och brytit isär dom till mindre moduler för att få en bättre struktur.
Det kändes bra att inte börja om helt från början, däremot har det blivit mycket städande av onödiga saker och gamla teman.
Jag försökte att skapa fler variabler i less modulerna än innan så jag skulle kunna återanvända dem i andra teman så att det blir lättare att ändra på färger. Jag hade inte en klar och tydlig bild av hur jag ville att sidan eller dess design skulle vara utan lät det växa fram med tiden. Jag började med att ändra om strukturen på sidan och försökte refaktorera lösnigen hela tiden. Jag la till tre kolumner under main på index sidan för att där kunna visa de tjänster som företaget kan erbjuda. Flashbilden till default temat är valt för att återspegla ett dyrt och lyxigt kontor. Egentligen hade jag velat ha en bakgrundsvideo som visat en snygg kontorsbyggnad, kanske lite människor i kostym som går förbi. Men det var inte lätt att hitta och det hade gjort sidan för tungladdad.

Jag har använt cimage för att redigera bilderna till bättre storlekar.

Jag valde att i bloggen lägga in några nyheter och artiklar som återspelgar de områden om företaget arbetar inom.

## Uppdrag 4: Tema

I det första temat ville jag arbeta mycket med en blå färg för att försöka hålla det så propert som möjligt. Jag ville även ha en accent färg och valet föll på en grönnyans som inte skulle sticka ut för mycket. Hover effekter försökte jag också vara lite återhållsam med för att inte göra temat allt för livligt. Jag försökte att återanvända färger som återfanns i flashbilden för att skapa en samhörighet och harmoni på sidan. Allt med tanken att skapa en design som håller ihop och är återhållsam. Jag ville också använda mcyket whitespace för att göra sidan luftig och lätt. Formerna som fanns i flashbilden försökte jag också att återavända i logo och på resten utav sidan.
Jag skapade en tema fil där jag sedan importerade övriga moduler ifrån. Tema filen innehåller värden på variabler som finns i modulerna, detta för att sätta om bakgrundsfärger och typsnitt. Jag har även skapat en modul specefikt till detta temat som innehåller lite olika delar som specefika hover effekter med mera.

## Uppdrag 5: Tema alternativt

I detta temat ville jag sticka ut lite mer än i det första temat. Temat är tänkt att vara lite mer kreativt men ändå propert. Jag ville använda mig av en livligare bakgrundsbild, vars storlek jag skalat ner med ett extern program. Jag ville även ha en parallax scroll effekt på bakgrundsbilden för att skapa en känsla av djup i temat, bakgrundsbilden har även den en del djup i sig med skuggor på de olika former och figurer som finns i den.
För att balansera detta och hålla sidan mer proper valde jag att använda lite mörkare färger, så som en mörkgrå bakgrundsfärg i text delarna på sidan. Jag skapade en nya tema fil och en ny modul till detta tema. Modulen innehåller t.ex. den nya hover effekten på navbaren som är vald för att skapa lite mer rörelse och highlighting. Jag ändrade även region main till att ta upp en procentuellt bredd (90%) istället för en fast max-width som i default temat.

## Uppdrag 6: Förklara strukturen kring Temat

I det här uppdraget har jag försökt att kortfattat beskriva de moduler som jag har använt. Dels de egna modulerna som jag skapat men även de tredje parts moduler som jag använder mig utav. Jag beskriver även den generella tanken jag haft och hur jag har försökt att hålla mig till en struktur. En struktur som förhoppningsvis gör det enklare att återanvända modulerna i andra teman. Man ska även på ett enkelt sätt kunna hitta i och ändra värden i modulerna då man kan använda variabler.

## Allmänt

Projektet var roligt att göra, det var mycket att gå igenom och att få till. Det tar alltid tid att välja design och leta reda på bilder och experimentera med färger och typsnitt. Det var kanske tur att JavaScript kursen låg först så man inte hade suttit alldeles för länge med denna kurs :). Det är svårt att avsluta en design och vara nöjd med den, man hittar nästan alltid saker man vill ändra på. Projektet var på en lagom nivå det tog upp det mesta från kursen, inget som kändes omöjligt. Kanske lite svårt att hinna med alla krav om man fastnar i designval :) Det var svårast att komma igång med struktur och hur man vill att temat ska se, vilken känsla man vill få fram. Jag spenderade mycket tid på att försöka lägga in en video bakgrund som flashbild. Det som var ett återkommande problem var den horisontella scrollbaren som kommer om en region övergår 100% i row lenght. Då jag la till regioner ibland så återuppstod detta problem och jag fick lösa det ett par gånger.

## Feedback
Materiallet och handlednignen har i överlag varit bra i kursen. Jag skulle dock gärna ha sett lite mer dokumentation kring Anax och vad och hur man kan arbeta med det. Det var ibland lite svårt att förstår hur man kan göra saker ibland. Lite mer förklaringar och lite mer visande hur man kan lägga in icke standard saker på sidan hade varit bra. Det skulle också kunna vara fler korta videos med designprinciper och designelement med exempel, från er och inte bara från externa källor.
Det är en kurs som jag skulle rekommendera, den ger en bra insyn i design och webbutvekling generellt. Jag skulle ge kursen 8 i betyg.
