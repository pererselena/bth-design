---
author: Elena Perers
category:
    - Resor
published: "2018-12-13"
---
Rigi
==================================
[FIGURE src=image/theme/alps.jpg?aro caption="Rigi."]
“Under några dagar räckte det med att njuta av att titta på den blå Lucernesjön, och på högarna av snötäckta berg som omger den hela vägen… men till slut kom vi fram till att det var dags att få lite utflykteri gjort med hjälp av en ångbåt och att ta itu med Rigi till fots.”
(Mark Twain: A Tramp Abroad)
<!--more-->

Rigi-massivet är en utsträckt bergsrygg med den högsta punkten, Rigi-Kulm (1797 m), i norr. Det var ett populärt utflyktsmål långt innan järnvägen, hundratals turister tog sig upp varje dag, till fots, i bärstol eller på hästrygg. Redan på 1600-talet kom patienter till de medicinska baden i Rigi-Kaltbad, 300 meter nedanför toppen och efter att ett kapell byggts på Rigi Klösterli 1689 började det vimla av pilgrimer på berget också, 15000 varje år.



Rubrik 2 {#anchor-hit}
-----------------------------------
[FIGURE src=image/theme/alps.jpg?aro&w=400 class="right" caption="Rigi."]

Läget mellan sjöar, med Alperna i söder och Mittlandet i norr, ger fin utsikt. Det finns 16 hotell och ett flertal andra övernattningsmöjligheter. Den största turistorten, Rigi Kaltbad, 1 400 meter över havet, har en stor mineralbad- och spa-anläggning med inom- och utomhuspooler.

Infrastrukturen utomhus är väl utbyggd: Vandringsvägarna är välskötta och en del har informationsskyltar med olika teman, som vilda djur, växter, eller Mark Twain.

Rigi Kulm är ett klassiskt panoramaberg som början på en resa in i alpvärlden. Den ligger så att säga på tröskeln till de verkliga bjässarna. Vid klart väder kan man se ända till Titlis och Jungfrau.
[FIGURE src=image/theme/alps.jpg?aro&w=400&f=grayscale&f0=brightness,40 caption="Rigi."]


### Rubrik 3 {#vad-som}
[FIGURE src=image/theme/alps.jpg?aro&w=300&h=400&crop-to-fit&area=25,20,30,25 class="left" caption="Rigi."]
Medeltida källor nämner gränsstrider om betesmarker. Rigi Kaltbad blev redan under 1600-talet en regional kur- och vallfartsort. Vid Klösterli anlades 1665 kapellet "Maria zum Schnee" som under 1700-talet lockade mer än 12 000 pilgrimer årligen. Från slutet av 1700-talet kom även internationella turister till trakten, delvis påverkade av legenderna om Wilhelm Tell. År 1816 öppnades ett härbärge på Rigi Kulm och fler hotel följde snart.

År 1871 invigdes kuggstångsbanan från Vitznau, Europas första. Fyra år senare öppnades banan från Arth. Redan år 1880 transporterades 180 000 passagerare. Efter första världskriget minskade övernattningarna och flera större hotell lades ner. Vikten försköts mot dags- och utflyktsturism. År 2008 var banornas passagerartal 1.1 miljoner.

Berget omnämns år 1360 som Riginun. Namnet kommer av det latinska eller italienska "Riga" som betyder linje eller randning. Det påminner om nord- och västsidorna av Rigi Kulm som är starkt skiktade.
[FIGURE src=image/theme/alps.jpg?aro&w=800&h=200&crop-to-fit caption="Rigi."]
